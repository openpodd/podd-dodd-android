<html>
	<head>
		<link rel="stylesheet" type="text/css" href="file:///android_asset/www/style.css" media="screen" rel="stylesheet" type="text/css">
		<meta charset="UTF-8">
	</head>
	<body class="exercise">
		<h2>เงื่อนไขการใช้งานแอปพลิเคชัน "ดูดีดี"</h2>
		<p>
		เงื่อนไขการใช้งานเหล่านี้ควบคุมการใช้งานแอปพลิเคชัน “ดูดีดี” (ต่อไปจะเรียกว่า “แอปพลิเคชัน”) และบริการจากเว็บไซต์ www.cmonehealth.org (ต่อไปจะเรียกว่า “เว็บไซต์”) โดยการใช้งานแอปพลิเคชันนี้ ผู้ใช้ยินยอมที่จะผูกพันตามเงื่อนไขของข้อตกลงฉบับนี้ กรณีที่ผู้ใช้ไม่ยอมรับในเงื่อนไขของข้อตกลงฉบับนี้ ผู้ใช้จะไม่สามารถใช้แอปพลิเคชันได้</p>

		<h2>ความเป็นส่วนตัว</h2>
		<p>เราเก็บรวบรวมข้อมูลส่วนตัวของผู้ใช้เมื่อลงทะเบียนเข้าใช้งานในแอปพลิเคชัน โดยข้อมูลเหล่านี้จะถูกใช้เพื่อการเข้าใช้งานแอปพลิเคชัน การติดต่อสื่อสารกันระหว่างแอปพลิเคชันหรือเว็บไซต์กับผู้ใช้ และการติดต่อสื่อสารกันระหว่างผู้ใช้ด้วยกันโดยผ่านทางแอปพลิเคชันหรือเว็บไซต์เท่านั้น ซึ่งจะไม่มีการเปิดเผยข้อมูลส่วนตัวของผู้ใช้ให้กับผู้ใช้คนอื่น</p>

		<h2>ข้อความและรูปภาพของผู้ใช้บริการที่นำมาโพสต์บนแอปพลิเคชัน</h2>
		<p>ผู้ใช้เป็นผู้รับผิดชอบแต่เพียงผู้เดียวต่อข้อความหรือรูปภาพที่ผู้ใช้อัพโหลด เผยแพร่ หรือนำมาแสดงในแอปพลิเคชัน โดยผู้ใช้เข้าใจและยอมรับว่าเนื้อหานั้นอาจถูกตรวจสอบ ลบทิ้ง หรือนำออกจากแอปพลิเคชันโดยไม่ต้องแจ้งให้ผู้ใช้ทราบล่วงหน้า ภายใต้ดุลยพินิจของผู้ดูแลแอปพลิเคชัน เมื่อผู้ดูแลพิจารณาแล้วว่าเนื้อหาของผู้ใช้ดังกล่าวละเมิดข้อตกลงฉบับนี้ หรือมีเนื้อหาไม่พึงประสงค์ ผิดกฎหมาย หลอกลวง ใส่ร้าย หมิ่นประมาท ลามก อนาจาร ไม่เหมาะสม หยาบคาย ละเมิดลิขสิทธิ์ หรือเป็นอันตรายหรือคุกคามความปลอดภัยของบุคคลอื่น</p>

		<p>เมื่อผู้ใช้โพสต์เนื้อหาต่างๆ ในแอปพลิเคชัน ถือว่าผู้ใช้ได้ให้ลิขสิทธิ์โดยอัตโนมัติแก่ผู้ดูแลในการใช้ ทำสำเนา นำเสนอต่อสาธารณะ และเปลี่ยนแปลงรูปแบบ เพื่อจุดประสงค์ใดก็ตามที่เกี่ยวข้องกับแอปพลิเคชันหรือเว็บไซต์ รวมทั้งให้สิทธิ์และอำนาจผู้ดูแลในการให้อนุญาตบุคคลอื่นใช้เนื้อหาของผู้ใช้เพื่อวัตถุประสงค์ตามที่กล่าวมาข้างต้น ทั้งนี้ สิทธิ์ในการให้เนื้อหาที่ผู้ใช้มอบให้แก่ผู้ดูแลนั้นไม่สามารถเพิกถอนได้ มีผลบังคับใช้ไปตลอดและครอบคลุมทั่วโลก</p>

	</body>
</html>